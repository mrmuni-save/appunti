___
#### Il mutamento morfologico

Il ***mutamento*** ***morfologico*** è un mutamento ***strutturale*** che riguarda l'***acquisizione*** o la ***perdita*** di ***categorie*** ***morfologiche***, o la ***sostituzione*** di una categoria con un'altra.
Un esempio di acquisizione è l'articolo italiano, che deriva dagli aggettivi dimostrativi latini.
Un esempio di perdita è il genere neutro, che in italiano non esiste, ma nel latino esisteva.

Esistono anche diverse strategie di mutamento fonetico:
- ***analogia***: estensione di forme a contesti in cui normalmente non si applicano
- ***retroformazione***: creazione di nuove forme partendo da forme esistenti, confondendo però la forma base e la forma derivata, finchè la derivata non si comporta come la base, portando anch'essa a nuove forme.
- ***ricategorizzazione***: mutamento diacronico di categorie morfologiche, spesso risultante in una perdita o riduzione di categorie
- ***grammaticalizzazione***: un elemento del lessico diventa un elemento della grammatica (da morfema lessicale a morfema grammaticale derivativo ad esempio)

Ad esempio, se *giocatore* = *giocare+tore* e significa *persona che gioca*, allora *persona che parla* potrebbe essere *parlatore*. In poche parole, applichiamo una regola che non andrebbe usata per creare una nuova parola. Se questa applicazione della regola diventasse sistematica si avrebbe un mutamento morfologico.
Un altro esempio, effettivamente accaduto, è l'infinito italiano di *volere*. In latino, l'infinito di *volere* era *velle*, ma è diventata *volere* per analogia con il verbo *habere* *(avere)*.

Un esempio di retroformazione invece, può essere quello di molti verbi e nomi inglesi.
D'istinto, una persona potrebbe pensare che *action* derivi da *(to) act*, o *affliction* da *(to) afflict*, a cui è stato aggiunto il suffisso, dal latino, *-ction*. In realtà è il contrario, ossia, l'inglese ha preso in prestito i nomi (*action*, *affliction*, *separation*), dal francese, e poi ha applicato al contrario la regola generale per ricavarne il nome, ed arrivare quindi ai verbi *(to) act*, *(to) afflict* etc..

Un esempio, invece, di retroformazione, è la conseguenza della perdita del genere neutro, dove tutti i termini neutri latini sono stati ricategorizzati negli altri due generi, passando dal neutro al maschile o dal neutro al femminile.

___
#### I classificatori

I classificatori sono parole che indicano, marcando un determinato termine, a che categoria appartiene.
In alcune lingue vengono usati sempre e sono obbligatori, mentre in altre lingue solo in determinate situazioni.

In Thai, ad esempio, quasi tutti i nomi possono diventare classificatori, passando quindi dall'essere morfemi lessicali (nomi) ad essere morfemi grammaticali (classificatori).
In base alla sua posizione, nel sintagma nominale, può essere il nome, o il modificatore. (SN' -> N | mod)

___
#### La grammaticalizzazione

La grammaticalizzazione è uno dei fattori di mutamento più forti e pervasivi nella storia delle lingue.
Un lessema perde il suo valore semantico lessicale e viene assorbito dalla grammatica.

Un esempio può essere *lentamente*, che all'inizio era *lenta mente* (*latino*), ossia *con mente lenta*. In questo caso, il morfema lessicale *mente* ha continuato ad esistere come tale, ma ora è anche un morfema grammaticale con significato di modo.
Da qui tutti gli avverbi che finiscono con *-mente*.
Un altro esempio può essere il verbo *go*, che ha acquisito la funzione grammaticale di futuro programmato (*going to*).

___
#### Il ciclo di Jespersen

Dallo studio di Jespersen sulla perdita della negazione in francese.

In francese si usa *né* per la negazione e *pas* come rafforzativo. Solo che ad un certo punto *pas*, essendo più forte come significato, ha prevalso, e quindi in molte espressioni si è smesso di usare il *né* e si è iniziato ad usare solo  il *pas*.
In italiano, e in vari dialetti italiani si può trovare la stessa cosa:
Latino *mica(m)* -> *briciola* -> italiano *mica* - espr. *non sono mica scemo* -> milanese *minga*.

___
#### Il mutamento sintattico

il mutamento sintattico rappresenta il mutamento del sistema grammaticale di una lingua dell'ordine dei suoi costituenti.
Ad esempio, mentre il latino avev la struttura SOV, in italiano ed in altre lingue si è passati alla struttura SVO. Questo cambiamento è dovuto al fatto che si è persa la marca dell'accusativo, portando alla perdita dei casi, e rendendo necessario un ordine sintattico per la comprensione della frase.
*Marcus Paulum interficit* -> *Marco uccide Paolo* -> *-us* marca il soggetto, *-um* marca l'oggetto.
Una lingua che invece ha mantenuto la struttura SOV è il giapponese, che usa が・を・に・etc per indicare soggetto, oggetto e altre componenti come gli aggiunti, in maniera analoga ad *-us* ed *-um*.

Un caso particolare è il cinese, che appartiene al ramo sinitico della famiglia sino-tibetana.  Il proto-sinitico (lingua ricostruita) aveva ordine SOV, e regolare proposizioni. Il ramo tibeto-birmano conserva ancora la struttura SOV. Il cinese mandarino ed i dialetti cinesi moderni mostrano una struttura tendenzialmente SVO, ma definita ***topic prominent***, ossia decide l'importanza di soggetto e oggetto, o il loro ruolo, in base alla posizione.

Le ***postposizioni*** sono come le preposizioni, ma messe dopo (が・を・に・の・-um・-un) etc. 

SI ipotizza che le lingue mantengano una certa struttura in base al contatto con lingue vicine, ma spesso è la lingua più importante tra le varie lingue in contatto a decidere o spingere una determinata struttura, come il cinese, che porta il giapponese ed il coreano a mantenere una struttura SOV.

___
#### Accusativo, ergativo ed assolutivo

L'ergativo, dal latino *ergo* - *fare*, è una marca che viene data al soggetto, ed indica *quello che compie l'azione, quello che fa*.
Ciò porta molte frasi, che usano l'ergativo, ad avere forme passive. In molte lingue la forma ergativa (passiva) in alcuni casi è diventata l'unica possibile, come nel passato di molte lingue neo-indiane (come hindi ed urdu).

La struttura *nominativo-accusativo* è la classica struttura *soggetto fa*.

Una lingua europea che mantiene l'ergativo-assolutivo è la lingua basca, considerata una lingua più antica delle indo-europee, e videro le lingue latine, slave e germaniche diffondersi in europa.

___
#### La pragmaticalizzazione

La pragmaticalizzazione è un mutamento morfologico-sintattico giustificaibile su base pragmatica, ossia di intenzione comunicativa.

Il confine tra pragmatica e grammatica varia:
- da parte della lingua: confine tra norma ed uso
- da parte del parlante: confine tra competenza ed esecuzione, tra ciò che si pensa sia corretto dire e ciò che si dice nell'effettivo.

Un esempio in italiano è la pragmaticalizzazione dell'incompletezza (Lombardi Vallauri 2010):
1) *Se lo sai fare, me lo fai per domani?*
2) *Se lo sai fare presto, perchè serve per domani.*
Nella frase 2 manca la frase principale, ma è una forma che viene usata, perlomeno in forma parlata (difficilmente in forma scritta).

Un altro caso può essere il *piuttosto che*, che per quanto di base significhi *invece di*, nel settentrione d'italia ha sviluppato il significato di *oppure*, o con valore genralizzante, come nella frase *Andiamo al cinema, piuttosto che...* (generalizzante), *Andiamo al cinema piuttosto che al parco?* (*oppure*).