___
#### Le famiglie linguistiche europee

L'origine degli indoeuropei non è riconosciuta, ma si presuppone essere sugli Urali, tra Europa ed Asia.

Esistono due gruppi estinti di lingue indoeuropee:
- lingue anatoliche (Turchia/Anatolia), sopraffatte dalla lingua e cultura greca.
- lingue tocarie (Turkestan cinese), con due varietà diatopiche. Molte testimonianze scritte e documenti ma prevalentemente sono testi sacri buddhisti. (VII sec. ac)

___
#### Le lingue celtiche

Questo gruppo di lingue è parzialmente estinto, ma non del tutto.
Una volta, il celtico era parlato dal nord Italia alla Francia alla Spagna.
Molte di queste civiltà celtiche sono state conquistate dall'impero romano (gallia, celti iberici etc).
Oltre al celtico continentale esiste anche il celtico insulare, diviso in due gruppi:
- gruppo goedelico o gaelico (irlandese, scozzese / gaelico di Scozia, manx / mannese...), con struttura VSO e consonanti palatalizzate.
- gruppo brittonico o britannico (gallese, bretone, cornico...), con struttura SVO e senza consonanti palatalizzate.

Un problema però si verificò osservando come un popolo definisce sé stesso e come viene definito da altri popoli (etnonimi). Spesso la definizione data dalle altre civiltà era dispregiativa, mentre era qualcosa di positivo o neutro nella lingua della propria civiltà.
Il termine "celtico" è nato ed è stato usato dai conquistatori, quindi dai galli, greci, latini, e popolazioni successive nel medioevo). Ciò portò alla coincidenza tra galli e celti come termini e definizioni.
I celti oltretutto sono stati popoli separati e spesso in conflitto tra loro (cosa di cui poi l'impero romano approfittò).

La patria dei celti è definita in 3 approcci diversi:
- approccio archeologico: centro europa, tra Polonia, Austria ed Ungheria, dove viene collocata la cultura di Hallstatt, risalente all'età del ferro.
- approccio degli etnonimi: analisi dei riferimenti ai *Keltoi*, *Celtae* o *Galatae* nelle fonti storiografiche.
- approccio linguistico: elementi superstiti come antroponimi, entonimi, toponimi ed iscrizioni varie (come i nomi di comuni che finiscono in -ate).

Il celtico è una lingua indoeuropea differenziata dalle lingue germaniche.
Si divide in Celtico-P e Celtico-Q (in alcune lingue esiste /kw-/ come suono, mentre in altre si è trasformato in /p-/, come se la parola *quando* diventasse *pando*).
Non si sa quando la frattura è avvenuta in maniera precisa, ma le prove si trovano solo dopo che l'innovazione è già avvenuta, poiché solo dopo un cambiamento esso viene registrato nella scrittura della lingua.
Beda, nella Chronica Maiora (725dc) usa ancora alcune forme antiche, e quindi si sa che alcuni cambiamenti sono avvenuti solo successivamente.

Nel brittonico il duale è residuale (presente ma non più produttivo).
Nel celtico comune persiste il genere neutro.
Successivamente è stato creato un dativo tuttofare, che portò ad una nascita delle apposizioni e all'ordine sintattico fisso VSO.

___
#### Le lingue germaniche

Le lingue germaniche si dividono principalmente in 3 sottogruppi:
- gruppo orientale (estinto): gotico, vandalo, burgundo.
- gruppo settentrionale: danese, svedese, norvegese, feringio, islandese.
- gruppo occidentale: alto tedesco, basso tedesco, lussemburghese, olandese, fiammingo, frisone, inglese, angloamericano, yiddish (varietà germanica con molti prestiti dall'ebraico biblico) e afrikaans (lingua belga del sud africa).

Le lingue germaniche hanno alcune caratteristiche che le contraddistinguono:
- la prima rotazione consonantica
	- la seconda rotazione consonantica (basso tedesco, olandese)
- lunghezza vocalica distintiva (olandese)
- 4 casi morfologici (nominativo, accusativo, genitivo, dativo)
- genere neutro
- serie forte e serie debole nella declinazione di aggettivi e verbi
- sintassi fortemente SVO ma nelle subordinate il verbo va alla fine.

___
#### Le lingue italiche

Nella penisola italica furono presenti molte lingue, anche di origini differenti, come lingue celtiche. Ciò porta ad avere differenze anche nelle lingue attuali, visto che, nonostante in tutta la penisola si parlasse latino, attualmente i *dialetti* italiani sono fin troppo diversi tra loro, tanto da poter essere considerati lingue a sé stanti.
Oltre al latino quindi in italia ci furono altre lingue, come l'osco-umbro, il venetico, il retico ed il messapico.
In più, prima dell'arrivo dei romani nella penisola, esistevano già altre civiltà, come gli etruschi (che avevano la lettera /f/, che in latino non esisteva) e la lingua retica.

___
#### Le lingue romanze (Romània linguistica)

Le lingue romanze si differenziano, a livello politico, in lingue statutarie e non statutarie.
Tra le lingue statutarie si riconoscono:
- ibero-romanzo (portoghese, gallego, castigliano, catalano...).
- gallo-romanzo (francese)
- italo-romanzo (italiano)
- balcano-romanzo (romeno>dacoromeno)
Tra le lingue non statutarie riconosciamo:
- ibero-romanzo (asturiano, aragonese)
- gallo-romanzo (occitano / provenzale, franco-provenzale)
- italo-romanzo (corso, sardo, friuliano, romancio, ladino-dolomitico / reto-romancio, tutti i *dialetti*).
- lingue estinte (dalmatico, mozarabico)

Caratteristiche delle lingue romanze:
- diverso esito delle vocali latine (che si differenziavano sia per lunghezza che per apertura in latino, mentre nelle lingue romanze solo per apertura, con eccezione di sardo e romeno; nel francese sono nate vocali nasali differenziate, e l'italiano è l'unica lingua che conserva le affricate dentali)
- scomparsa della declinazione nominale
- formazione dell'articolo determinativo
- forme di futuro perifrastico
- sintassi tendenzialmente SVO
- diverso ordine dei costituenti (articolo+nome / nome+articolo)

___
#### Le lingue baltiche

Seppur il gruppo baltico sia formato da Estonia, Lettonia e Lituania, l'estone non è una lingua indoeuropea.
Dal proto-baltico invece discendono lettone e lituano (quest'ultimo più conservativo, con 6 casi di nominali, a differenza dei 5 lettoni), e prussiano.

Tra le caratteristihe principali si possono notare:
- lunghezza vocalica
- fricative palato-alveolari (solo in lituano)
- accento libero (lituano) e fisso (lettone)
- sintassi SVO ma con genitivo-nome (segno di un passaggio da SOV a SVO)

La lingua lituana è documentata in maniera scritta solo a partire dall'Epigramma di Basilea, datato nel 1369, di un vescovo in Francia.
I documenti in realtà sono molto scarsi, e il prussiano sembra tradurre dal tedesco.
Seppur nel lituano antico l'ordine è modificatore-modificato ed ha ordine SVO nel folklore ricorre spesso l'ordine SOV

___
#### Le lingue slave

Le lingue slave sono divise principalmente in 3 gruppi:
- slavo occidentale (polacco, ceco, slovacco, sòrabo/serbo-lusaziano, polàbo)
- slavo orientale (russo, bielorusso, ucraino)
- slavo meridionale (sloveno, serbo, croato, bulgaro, macedone)

Queste lingue derivano dal protoslavo che portò al paleo-slavo (o antico bulgaro o slavo ecclesiastico).
L'alfabeto è il cirillico (da san Cirillo).

Le lingue slave sono caratterizzate da poche vocali ma molte consonanti, epentesi vocalica (solo nel gruppo orientale), conservano la morfologia nominale del protoslavo, con 6 casi per il nome (tranne per bulgaro e macedone) e solo lo sloveno mantiene il duale. Si sono perse forme flessive nelle marche temporali. La sintassi è più pragmatica che formale.

___
#### Le lingue indoiraniche

Le lingue indoiraniche sono una piccola minoranza in europa, e anch'esse son divise in 3 gruppi:
- lingue indiane centro-settentrionali (hindi, urdu, punjabi, bengali, sinhala)
- lingue iraniche (persiano, beluchi, pashto, curdo, tagico)
- lingue nuristane (hindu kush -> Pakistan occidentale)
Oltre ad esse ci sono anche le lingue romanì.

___
#### Lingue isolate

Neogreco o NEK (Néa Ellenikí Kiní) e albanese.
Il neogreco ha una forte stratificazione socio-cuturale nel lessico (come il suffisso -áda, dal veneziano -ata, come in *cazz-ata*), poche vocali e molte consonanti, non ha classi lessicali e nominali, e i paradigmi irregolari sono normalizzati, non esistono dativo e infinito, ma futuri perifrastici.

L'albanese ha due aree dialettali, oltre all'Abrësh (in Italia meridionale e Sicilia), ossia il tosco (albania meridionale) e il ghego (albania settentrionale).

La lega balcanica è un'unità non politica ma linguistica, con criterio areale, non tipologico e non genealogico.
La somiglianza tra queste lingue è data dal contatto tra esse.
Si parla di lega balcanica specialmente per: 
- fusione di dativo e genitivo
- futuro perifrasico con ausiliare 'volere'
- formazione analitica del passato con ausiliare 'avere'
- perdita dell'infinito
- lessico condiviso

___
##### Le lingue non indoeuropee in Europa

Queste lingue si dividono in:
- lingue uraliche
	- lingue ugro-finniche (ungherese/magiaro, finnico/suomi, estone, lappone): molto ricche fonologicamente morgologicamente, con molti fonemi consonantici e vocalici, armonia vocalica e molte desinenze locative (alla preposizione 'a' per il luogo corrispondono 9 diverse desinenze, in base al moto, al mezzo e a molti altri fattori).
	- lingue samoiede (messe in secondo piano dal russo, yurak/nenets, tavgui/nanasan, ostiaco/selkup)
- lingue turche (o altaiche): famiglia omogenea ad eccezione del ciovascio, morfologia agglutinante e sintassi prevalentemente SOV.
	- ramo occidentale (ciuvascio, tataro, baschiro, karaita, kipciàk, kumuk, turco-siberiano)
	- ramo meridionale (turco, azero, gagauso, trukhmen)
	- lingue della CSI (karaciai, balkari, nogari)
- lingue caucasiche: con grande ricchezza fonologica, agglutinanti e SOV o SVO.
	- meridionale (georgiano, cartveilano)
	- nordoccidentale (circassiano)
	- nordorientale (ceceno, avaro, inguscio)
- il calmucco (kalmyk-oirat): unica lingua mongola parlata in Europa, minacciata da russo e cinese, con 3 dialetti principali (torgud, dôrvôd e buzava), scritta in cirillico in Russia e in latino in Cina.
- il basco (o euskara) si ipotizza essere una lingua residuale, probabilmente precedente all'indoeuropeo, poichè mantiene una struttura SOV nonostante circondata da lingue SVO, ma soprattutto per la morfologia nominale Ergativo-Assolutiva, presente solo ed unicamente in alcune forme dell'hindi, e ha l'assolutivo a morfo zero.
- il maltese è l'unica lingua semitica scritta in latino e l'unica lingua semitica ufficiale in Europa. Come molte altre lingue, il lessico è stratificato, ma lo è anche la morfologia (prende caratteristiche da popoli a contatto, con uno strato prearabico, uno arabo-siciliano uno neosiciliano, uno toscano, uno francese e occitano e uno inglese), con ad esempio *skola > skejjel* (da scuola) e *kuker > kukers* (da cooker).