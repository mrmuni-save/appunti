___
#### Trasferibilità

Detta anche ***trasponibilità del mezzo***
I segni di una lingua viaggiano sempre attraverso un **mezzo fisico**:
- aria, per il parlato.
- luce, per i gesti, i segni o lo scritto.

___
#### Parlato e scritto

Il linguaggio può essere trasferito dal mezzo parlato al mezzo scritto. Questa proprietà viene chiamata ***variabilità diamesica***.
Il ***parlato*** ha una priorità ***ontogenetica*** (salvo patologie che lo impediscono) e ***storica*** mentre lo ***scritto*** ha una priorità di ***prestigio*** altamente culturale.

Ci sono due grandi principi nel rapporto parlato-scritto:
- scrittura ***fonografica***: riproduce i suoni delle parole
- scrittura ***logografica***: dà indicazioni sul significato della parola
I sistemi fonografici si distinguono per il tipo di suono che rappresentano:
- scritture ***alfabetiche***
	- superficiali (1 simbolo 1 suono)/trasparenti
	- opache/profonde(1 siimbolo diversi suoni)
- scritture ***consonantiche*** (o abjad)
- scritture ***sillabiche***
- scritture ***alfasillabiche***

___
#### Storia della scrittura

In occidente, l'origine della scrittura si presume sia in Mesopotamia, dal popolo dei Sumeri, dove sono state trovate le "Tavolette di Uruk IV", in cui erano segnate le "tasse" da dare al tempio (come "10 pagliuzze di grano"), o ad esempio, la prima lettera di protesta della storia, per un costruttore che aveva ricevuto dei materiali rotti.
In oriente, per quanto ci siano ancora dubbi di datazione, si presume l'origine della scrittura fosse nei "gusci oracolari" cinesi. Questi erano dei gusci di tartaruga (si può datare il guscio di tartaruga ma la tartaruga potrebbe essere più vecchia) che in base a come venivano rotti predicevano il futuro.

___
#### L'importanza del mezzo

La ***variabilità diatecnica*** e la ***variabilità diamesica*** ?

___
#### Linearità

Il significante può essere prodotto solo in successione temporale, per questo, il significante si articola su due livelli, ***morfemi*** e ***fonemi***, che vengono prodotti allo stesso momento.
L'ordine sei segni (linearità) diventa pertinente per la creazione di unità di livello superiore (doppia articolazione).
Ad esempio, se si vuole fare il diminutivo di gatto, si deve per forza scrivere *gatt-in-o* e non *gatt-o-in* o *o-in-gatt* o *in-o-gatt*. 
L'italiano ha prevalentemente suffissi, ma ci sono anche varie lingue in cui i prefissi prevalgono.

___
#### Discretezza
Le diverse unità che compongono il linguaggio sono discrete, ossia con confini precisi ed identificabili, quindi si sa sempre quando finisce un morfema.
#### Discretezza ed Iconicità
L'aumento della dimensione del significante non aumenta solitamente il significato.
Quindi generalmente il plurale si forma aggiungendo materiale linguistico (fonico o morfologico) seguendo un principio iconico, ma non sempre è così.
Ciò non contraddice la proprietà della discretezza perchè queste aggiunte sono quasi sempre chiaramente identificabili (discrete) ed in un ordine stabilito (lineari).

___
#### Plurifunzionalità

Detta anche ***onnipotenza semantica***.
La lingua può assolvere a diverse funzioni.
Roman Jakobson (1896-1982) ne riconosce 6 a seconda dell'elemento comunicativo più prominente.
- funzione emotiva o espressiva (emittente): come *ho caldo*.
- funzione conativa (ricevente, dal latino conor): come *accendi la luce!* oppure *dimmi la verità!*.
- funzione referenziale o denotativa (contesto o referenza): come *sono qui* o *vieni qui*.
- funzione fàtica (canale o contatto): accertarsi che la comunicazione stia avvenendo e che il ricevente riesca a ricevere, come rispondere *pronto?* al telefono, cosa che ha come unica funzione l'apertura del canale di comunicazione, o frasi come *mi senti?* o i "*ah uhm ah ah*" per segnalare che stiamo ascoltando.
- funzione poetica (messaggio): poesie, titoli di giornale che provano ad accattivare.
- funzione metalinguistica (codice): usare la lingua per parlare o riflettere sulla lingua.
Un enunciato può avere più funzionu, ma una sarà sempre prevalente. Ad esempio *ho caldo* è principalmente una funzione emotiva/espressiva, ma può anche essere conativa, qualora fosse una ***richiesta implicita*** di *aprire la finestra*, oppure, ad esempio, *chiudi la porta!* ha una funzione principalmente conativa, ma anche referenziale/denotativa, perchè non avrebbe senso in tutti i contesti, come ad esempio all'aperto in un parco.

___
#### Produttività

Tutte le lingue, anche quelle morte, rimangono produttive, poichè in ogni momento si possono creare parole nuove che rispettino le regole della lingua.
È una proprietà anche nota come ***non finitezza*** o **creatività**.
La lingua non è limitata al mondo esistente.
Si possono sempre creare parole nuove o spingere al limite le strutture, ma devono essere sempre comprensibili per l'interlocutore. Dante ad esempio ha inventato moltissime parole nella Divina Commedia, ma alcune di esse non hanno mai preso piede.
La differenza tra lingue vive e morte è che le lingue vive sono attualmente produttive e hanno una base di madrelingua parlanti, mentre le lingue morte no.

___
#### Distanziamento

Il linguaggio umano non è necessariamente legato a stimoli comunicativi contingenti. Si può quindi parlare di qualcosa anche se essa nonbè un'emergenza o una necessità

___

#### Trasmissibilità

Le lingue possono essere trasmesse nel tempo e nello spazio (dal mezzo parlato a quello scritto ad esempio).
La trasmissione può avvenire in due modi principali:
- apprendimento spontaneo
- insegnamento guidato e volontario
Fa parte della facoltà umana la predisposizione innata ad apprendere il linguaggio.
L'ambiente e la culturs in cui cresciamo determinano poi quali lingue apprendiamo per prime.
La capacità di imparare lingue diverse non si perde, ma può essere più difficili per motivi come il tempo a disposizione per imparare nuove lingue o l'imbarazzo.

___
#### Complessità sintattica

I messaggi linguistici presentano una ricca gerarchia di rapporti tra gli elementi disposti lineaemente che si lega alla linearità del significante. Un chiaro esempio di ciò è l'esistenza di frasi principali e subordinate.
Anche elementi non contigui possono essere collegati tra loro nel determinare questa complessa gerarchia:
- ordine degli elementi
- dipendenze tra elementi non continui
- Discontinuità sintattiche, come i *verbi scissi in Tedesco*
- Incassature
- Elementi che esplicitano le dipendenze, come le *congiunzioni*
Il limite della complessità sintattica è l'ambiguità, o il nostro limite di ragionamento, ma virtualmente si potrebbe continuare all'infinito, con periodi lunghissimi.
Ad esempio, in "*Paolo guarda la ragazza con il binocolo*", chi ha il binocolo è ambiguo, perchè, sintatticamente, *guardare* può legarsi a *binocolo*, visto che si può *guardare attraverso il binocolo*, o *utilizzare il binocolo per guardare*.
Il limite dell'ambiguità può essere anche sfruttato.
Un esempio di complessità sintattica in Indonesiano:
>*Kucing hitam saya* > Il mio gatto nero (non finisce la frase, necessita di altro).
>*Kucing saya hitam* > Il mio gatto è nero.

___
#### Equivocità

La lingua è un sistema equivoco nella misura in cui non esistono corrispondenze biunivoche tra tutti gli elementi del sistema linguistico.
Ciò si applica anche ai morfemi, come, ad esempio, *super*, dal latino, sopra, che ha significati diversi e che sono cambiati, come tra *super partes* e in *supereroe*.
Ciò varia anche in base alle conoscenze condivise, ossia le informazioni comuni che tutti gli interlocutori devono sapere.
Ad esempio, nella frase *[[#Complessità sintattica|Paolo guarda la ragazza con il binocolo]]*, se qualcuno non sa cos'è un *binocolo*, non trova alcuna ambiguità.

___
#### In sintesi

- La ***lingua*** è un ***sistema segnico di tipo simbolico***, ma i ***linguaggi*** includono ***qualsiasi forma di comunicazione***, non necessariamente simbolica.
- Le ***lingue*** (umane) si ***distinguono*** dai ***linguaggi*** (ad es. animali) per alcune ***proprietà fondamentali*** tra cui soprattutto: ***arbitrarietà***, ***distanziamento***, ***doppia articolazione***
- Le ***proprietà*** della lingua ***si collegano tra loro***: ad es. *l’ambiguità può essere un limite alla produttività e alla ricorsività*.
- Per la ***linguistica generale*** sono fondamentali i concetti di ***discretezza***, ***doppia articolazione*** e ***ricorsività*** poiché la lingua è fatta di segni discreti, doppiamente articolati e combinati in modo ricorsivo.

___
#### Universali linguistici

Gli universali linguistici sono caratteristiche comuni a tutte le lingue. La lista è stata stilata da Joseph Greenberg.
Uno di essi è: "***ogni lingua consta di suoni vocalici e consonantici***", seppur non sempre scritti.

___
#### La voce

Ci sono varie scienze, oltre la linguistica, che studiano la voce, come fisica, ingegneria, medicina, canto/musica.
La voce è il riflesso delle caratteristiche biologiche, psicologiche e sociali del parlante, interpretate dall'ascoltatore.
Essa è anche il mezzo di comunicazione che gli esseri umani prediligono, per quanto non sia, salvo diversamente specificato, limitato agli esseri umani. 
La voce è una parte della nostra identità, un modo per riconoscerci e farci riconoscere (*come quando si risponde "Io!" alla domanda "Chi è?" al telefono o al citofono*), e tramite la voce si interagisce con il mondo.

La voce può essere studiata in vari modi:
- biologico
- percettivo
- linguistico
- meccanico
- acustico
- sociale
- ingegneristico
- psicologico

___
#### La fonologia

La ***fonologia*** come la ***[[#La fonetica|fonetica]]***, studia i suoni del linguaggio umano. La fonologia si occupa, specificatamente, del livello astratto di rappresentazione dei suoni (***fonemi***), all'interno del sistema linguistico, e di tutti i tratti soprasegmentali (***fonologici***).

___
#### La fonetica

La ***fonetica*** come la ***[[#La fonologia|fonologia]]***, studia i suoni del linguaggio umano. La fonologia si occupa, specificatamente, del livello concreto di produzione dei suoni (***foni***).
Esistono 3 diverse fonetiche:
- fonetica articolatoria: analizza la posizione e l'interazione tra gli articolatori nel momento in cui il linguaggio viene prodotto.
- fonetica acustica: analizza il segnale fonico prodotto dal parlante in termini di onde acustiche.
- fonetica percettiva: si concentra sulla percezione dei suoni del linguaggio da parte dell'orecchio umano e della nostra capacità di discriminazione a livello cognitivo.

___
#### Le interfacce della fonetica

| linguistica del segno | linguistica del discorso    | psicologia e medicina                   | ingegneria                        |
| --------------------- | --------------------------- | --------------------------------------- | --------------------------------- |
| fonologia             | sociolinguistica            | fonetica clinica                        | STT-TTS                           |
| lessico               | pragmatica                  | percezione e priming fonetico-lessicale | trascrizione o tagging automatico |
| morfologia            | analisi della conversazione | logopedia                               | rumore                            |
___
