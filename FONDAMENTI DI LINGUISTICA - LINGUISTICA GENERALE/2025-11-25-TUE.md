___
#### La marcatezza

La marcatezza è la ***variazione*** di ***posizione*** di un elemento dalla ***struttura*** classica della ***lingua***, con, solitamente, intenzione di enfasi o significati secondari.
Ad esempio: *Paolo mangia la mela.* è la forma non marcata (o ***neutra***) che segue la struttura SVO clasica dell'italiano, ma se si volesse enfatizzare l'oggetto dell'azione si potrebbe dire *È la mela che Paolo mangia*. È possibile formare forme marcate aggiungendo anche una dislocazione a sinistra o a destra: *Paolo la mangia la mela.*

___
#### La marcatezza semantica

La ***semantica*** si occupa dei ***significati*** delle ***espressioni linguistiche***. Il significato di una ***parola*** o ***espressione*** si dice ***marcato*** quando introduce una ***informazione aggiuntiva***, una specificità od un ***tratto distintivo*** rispetto ad una normalità.
Ad esempio *uccidere* è molto più generico di *assassinare*, che invece è una forma marcata, poiché è un modo specifico di uccidere.
Una dimostrazione di marcatezza può essere nell'ironia e nelle metafore: le metafore infatti operano proprio sul significato di marcatezza, creando una connessione nuova e distintiva tra due sfere di significato.

___
#### La semantica referenziale (denotazionale)

- Assunto di base: il significato non è un costrutto mentale interno al parlante ma è inscindibile dal rapporto con il referente esterno nella realtà.
	- problema: concetti ***astratti*** (non hanno una corrispondenza reale), o concetti di fantasia (come draghi, elfi, etc)
	- problema: ***quantificatori e deittici*** (*tra dieci minuti, ieri, qui, li*) poiché variano da persona a persona di significato. (il qui del parlante non è il qui di chi ascolta), o i deittici di persona (*io, tu...*) -> l'*io* di chi parla non è l'*io* di chi ascolta: deittici sociali (come *prof.*). 
- La filosofia analitica di base all'approccio referenziale introduce il ***valore di verità*** di un enunciato.
	- si parla di semantica vero-condizionata
	- la verità o veridicità di un enunciato è un concetto puramente filosofico e non linguistico

Una base di questo approccio è il principio di composizionalità di George Frege: *il valore di verità di un'espressione complessa si ottiene sommando(componendo) i significati delle espressioni semplici*.

___
#### La semantica strutturale

Nato per risolvere i problemi dell'approccio referenziale, questo approccio alla semantica viene proposta da Michel Bréal, fondatore della semantica come disciplina linguistica e non filosofica, nel 1883.
Bréal propone un approccio diacronico alla semantica, con più fattori di mutamento (linguistico, storico, sociale, psicologico).
Saussure successivamente privilegia uno studio semantico sincronco, in cui il significato diventa parte della struttura della lingua e concorre alla sua organizzazione in un sistema, e da qui viene elaborata la nozione di [[FONDAMENTI DI LINGUISTICA - LINGUISTICA GENERALE/2025-10-13-MON#proprietà della lingua|arbitrarietà del segno linguistico e proprietà di arbitrarietà]].

Secondo quest'approccio il significato è un'unità puramente linguistica, e non cognitiva o referenziale, quindi non c'è alcun bisogno di un referente esterno, e ogni lingua può organizzare un significato in maniera diversa (es. *it. bosco|legna|legno -> fr. bois*).
Ad esempio, in una lingua, il significato di *bianco* esiste poiché nella stessa esiste il significato di *nero*.
Su quest'approccio si basa, ad esempio, il ***dizionario dei sinonimi e dei contrari***.

La concezione differenziale e relazionale del significato, nel paradigma saussuriano è che una ***parola*** non ha ***significato*** in sé, ma il significato è determinato dal ***confronto*** con parole simili o opposte per la quale la parola di partenza è in una relazione ***[[FONDAMENTI DI LINGUISTICA - LINGUISTICA GENERALE/2025-10-13-MON#I rapporti tra i segni linguistici|paradigmatica]]***.

___
#### La semantica cognitiva

Questo approccio e tipo di semantica rientra nella linguistica cognitiva, sviluppatasi negli USA alla fine degli anni '70 come critica alla linguistica generativa.
L'idea di fondo è che il linguaggio non è un'entità autonoma ma è legato imprescindibilmente ad altri aspetti della cognizione umana, e come conseguenza non si possono spiegare tutti i fenomeni linguistici restando all'interno del linguaggio, ma bisogna entrare in relazione al piano cognitivo.
Il significato quindi è il risultato di un processo cognitivo per cui ha un valore non strutturale o referenziale ma prettamente concettuale.

___
#### la semantica di George Lakoff (o esperienziale)

Questo approccio pone attenzione soprattutto alla dimensione fisico-percettiva nel determinare le strutture cognitive ed il loro legame con la lingua, ed il loro significato.
Quindi una parola assume un determinato significato in base alle esperienze che una persona vive.
I concetti astratti vengono giustificati e legati ad ua dimensione corporea tramite metafora (ad esempio *non vedo il problema*).

___
#### I prototipi (o teoria della categorizzazione)

Dagli studi della psicologa Eleanor Rosch, si diffonde poi sul versante linguistico. L'idea in sé non è nuova, ne parlava persino Aristotele.
Secondo questa teoria, ogni essere umano divide la realtà in categorie (che nella realtà non esistono) è affibbia ad ogni categoria un'etichetta.
Queste categorie possono variare nel tempo. Una lingua è semplicemente un insieme di etichette e categorie.

Secondo questa teoria i fattori non linguistici hanno un ruolo cruciale nella creazione e organizzazione delle categorie, che si organizzano attorno ad un centro informativo che è l'esemplare migliore di quella categoria (prototipo).

Un prototipo è l'elemento appartenente ad una categoria che la rappresenta al meglio secondo la persona che sta parlando. (ad esempio, se ad una persona viene detto *frutta*, il primo frutto che viene in mente a questa persona è il suo prototipo di frutta).
Tutte le altre parole si allontanano man mano dal centro, fino a cadere fuori dalla categoria e diventare un'altra categoria.
Ogni categoria è data da alcune caratteristiche ed etichette, scelte sempre arbitrariamente dal parlante, in maniera totalmente istintiva.

Il concetto di prototipicità viene poi definito da Dirk Geeraerts, che afferma 4 proprietà tipiche di una categoria prototipica: *confine sfumato*, *diversi gradi di rappresentatività (centro>altri membri)*, *assenza di un insieme di proprietà condivise da tutti i membri della categoria*, *polisemia referenziale seanticamente univoca/unitaria (la categoria rinvia a diversi referenti ma il centro è unico e chiaramente individuabile, ed è condiviso tra i parlanti)*.
Una categoria quindi ha: un ***centro prototipico***, degli elementi appartenenti alla categoria, che rispettano i ***tratti*** della categoria, elementi che rispettano solo alcuni tratti, ma rientrano nella categoria, ed elementi che non rientrano più nella categoria iniziale e finiscono in un'altra. 
Man mano quindi che ci si allontana dal centro si perdono alcune caratteristiche, ma il centro della categoria ha tutte le caratteristiche.
Le categorie quindi sono legate tra loro.

Questo approccio riduce la lingua alla sola dimensione cognitiva del singolo, senza poter utilizzare questa definizione per descrivere la società, poiché non è abbastanza rigido, ma varia da persona a persona.
Da qui nascono le metafore prototipiche, come le parole polirematiche (*cuore di pietra* non è effettivamente un cuore fatto fisicamente di pietra).