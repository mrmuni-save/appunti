___
#### Classificazione delle lingue del mondo

I linguisti hanno scelto 3 criteri per classificare le lingue:
- classificazione ***genealogica***: lingue derivanti da una stessa lingua (ad esempio *latino* -> *lingue neolatine*)
- classificazione ***areale***: lingue parlate in una determinata area, che si influenzano per contatto (ad esempio *lingue d'Europa*)
- classificazione ***tipologica***: lingue con una determinata presenza/assenza di una specifica caratteristica (ad esempio *lingue tonali e non tonali*)

___
#### La classificazione genealogica

Questa classificazione divide le lingue in base al loro grado di ***parentela***, dividendo in ***famiglie***, ***gruppi*** e ***sottogruppi***.
Prima del 1800 venivano classificate in base a ***lessemi comuni***.
Post 1800, dal modello genealogico di A. Schleicher, si è iniziato ad usare come metodo il ***confronto dei tratti comuni***, soprattutto ***fonetici***.

___
#### La classificazione areale

Questa classificazione si concentra sul luogo del ***contatto linguistico***, in base a come lingue in continuità spaziale si influenzano a vicenda sia a ***livello lessicale*** che a ***livello morfo-sintattico***.
Lingue in ***continuità spaziale prolungata*** tendono ad assumere caratteristiche linguistiche delle altre lingue di area, anche se ***non appartenenti alla stessa famiglia linguistica***.
Con la classificazione areale, si può tener conto del contatto linguistico anche in diacronia. Un esempio è l'ungherese, che, nonostante non sia una lingua indoeuropea, ha assunto molti mutamenti, soprattutto lessicali, dalle lingue europee, visto il contatto stretto con l'area germanica, Venezia, la Romania e l'area slava.
Anche invasioni e guerre determinano mutamenti linguistici.
I mutamenti morfologici per contatto sono molto, ma molto, ma molto, rari.

___
#### La classificazione tipologica

Questa classificazione divide in diversi tipi, anche senza contiguità areale o genealogica, ma non va oltre al livello descrittivo.
I tipi sono i seguenti;
- morfologici (divisione in morfemi)
- fonologici (tratti come accento fisso e accento mobile, o lingue tonali e non tonali)
- sintattici (ordine dei costituenti, struttura SOV vs SVO vs VSO nell'accusativo semplice)

I tipi morfologici sono:
- ***lingue agglutinanti***: ogni morfema ha un solo significato, e l'ordine di ogni morfema è fisso (ad esempio, nel turco, il dativo va sempre alla fine).
- ***lingue fusive/flessive***: un morfema può avere più di un significato grammaticale (ad esempio la *i* in *gatti* significa sia *maschile* che *plurale*).
- ***lingue isolanti***: ad ogni morfema, lessicale o grammaticale, corrisponde una parola.
- ***lingue polisintetiche*** (o ***incorporanti***): all'interno di un lessema contengono più morfemi lessicali, portando alla creazione di parole che hanno il significato di intere frasi (non composti), una singola parola quindi può contenere, ad esempio, sia il predicato verbale che il complemento oggetto.
Ogni lingua ha una tendenza in un tipo, ma può non essere al 100% di quel tipo.
Esempio:
Klingon -> *jivumtaHbe'* -> *ji- -vum- taH -be'* -> 1a persona singolare | lavorare | progressivo | negazione 
Il morfema lessicale è uno solo *lavorare* quindi non è polisintetica.
Non è isolante perchè sono più morfemi a formare una parola, e le parole non sono autonome e isolate.
Non è flessiva, perchè ogni morfema ha un solo significato.
È agglutinante, perchè ogni morfema ha un solo significato. (e vedendo altri esempi si può notare come l'ordine dei morfemi sia deciso e segua una struttura specifica).

Nei tipi sintattici ci sono varie implicazioni, chiamate ***implicazioni sintattiche***:
- SVO: preposizione, sequenza nome-genitivo, sequenza nome-aggettivo (tendenzialmente). (*Italiano "di Paolo"*) (*In italiano l'ordine dell'aggettivo non è obbligatorio, ma è una tendenza*)
- SOV: postposizione, sequenza genitivo-nome, sequenza aggettivo-nome (tendenzialmente) (Giapponese "私は") (*Il basco fa eccezzione.*)
- VSO: preposizione, sequenza nome-genitivo, sequenza nome-aggettivo (tendenzialmente), visto che sono simili alle SVO tendono a diventare SVO, ma anche le lingue SOV possono diventare SVO.
Il genitivo segue sempre l'ordine dell'aggettivo, ma non viceversa. (se *aggettivo-nome* allora *genitivo-nome*, ma non se *genitivo-nome* allora *aggettivo-nome*).

Esempio di domanda:
*Léann buadhaill Farrah leabhar maith.* (Irlandese) -> *Legge il ragazzo di Farrah un libro bello* (Italiano)
Risposta:
*La struttura è VSO, ciò si evince dall'ordine dei costituenti. Inoltre presenta una struttura Nome-Genitivo (buadhaill Farrah - di Farrah) e Nome-Aggettivo (leabhar maith - libro bello)*.

Ai tipi sintattici esistono eccezzioni, poichè alcune lingue permettono più combinazioni possibili dei costituenti:
- per ragioni pragmatiche (enfasi)
- per tipi di frasi (subordinate, frasi con avverbi)
- per i pronomi clitici (il pronome, che farebbe da oggetto, si sposta, andando anche prima del verbo, nonostante una lingua sia ad esempio SVO, come in italiano *Io lo mangio* -> *lo* sarebbe il complemento oggetto, ma visto che è un pronome si mette prima del verbo).

___
#### Gli universali di Greenberg

***Universali assoluti***: caratteristiche presenti in ***tutte*** le lingue:
- distinzione tra ***vocali*** e ***consonanti***
- distinzioni tra ***sostantivi*** e ***verbi***
- possibilità di esprimere la ***pluralità*** (anche se in maniera diversa)
- possibilità di esprimere la ***negazione*** (anche se in maniera diversa)
- presenza di ***affissi***, anche se non necessariamente in tutte le lingue esistono suffissi o prefissi
Oltre a questi universali, esistono gli ***universali implicazionali*** (se una lingua ha una determinata caratteristica allora avrà sicuramente un'altra determinata caratteristica).
Le implicazioni si leggono ***solo in un senso*** (Se X allora Y non significa che se Y allora X)
- se una lingua ha ***vocali nasali*** allora ha anche ***vocali orali***
- se una lingua ha le ***preposizioni*** allora segue la struttura ***nome-aggettivo***
Da qui è anche stata fatta una ***gerarchia implicazionale***: 
- gerarchia del ***numero*** di ***Croft*** (1990): ***Singolare>Plurale>Duale>Triale/Paucale*** (ad esempio l'italiano si ferma al plurale, altre lingue vanno oltre, ma seguendo l'ordine, quindi una lingua che non ha il duale non può avere il triale o il paucale).
- gerarchia di ***accessibilità*** alla ***relativizzazione*** di ***Comrie*** (1983): ***Soggetto>Oggetto Diretto>Oggetto Indiretto>Obliquo>Possessore***